WINMERGE

Το WinMerge είναι εργαλείο συγκρίσεως και συγχωνεύσεως, Ελευθέρου Κώδικα,
για Windows. Το WinMerge μπορεί να συγκρίνει φακέλους και αρχεία,
παρουσιάζοντας τις διαφορές σε μία οπτική μορφή κειμένου, της οποίας η
κατανόηση και ο χειρισμός είναι εύκολα. Το WinMerge μπορεί να χρησιμοποιηθεί
ως ένα εξωτερικό εργαλείο συγκρίσεως/συγχωνεύσεως ή ως αυτόνομη εφαρμογή.

Το WinMerge έχει πολλά χρήσιμα βοηθητικά χαρακτηριστικά ώστε να καταστήσει τη
σύγκριση, ενημέρωση, και συγχώνευση όσο το δυνατόν ευκολότερη και χρησιμότερη.
Αρκετές γλώσσες προγραμματισμού και άλλων μορφών αρχεία εμφανίζονται με
χρωματική σήμανση κώδικα.

Η τελευταία έκδοση του WinMerge και πληροφορίες για το WinMerge είναι
διαθέσιμα στη διεύθυνση http://winmerge.org.

Γρήγορη εισαγωγή
================
Για να μάθετε πώς να διεξάγετε βασικές λειτουργίες αφού εγκαταστήσετε το
WinMerge, επιλέξατε Βοήθεια>Βοήθεια WinMerge και διαβάστε το κεφάλαιο
Γρήγορη Εκκίνηση. Ή, πηγαίνετε στην αντίστοιχη ιστοσελίδα στη διεύθυνση
http://winmerge.org/docs/manual/QuickStart.html

Βοήθεια του WinMerge
====================
Η Βοήθεια του WinMerge εγκαθίσταται τοπικά ως ένα αρχείο Βοηθείας HTML της
Microsoft, WinMerge.chm, όταν εγκαθιστάτε το WinMerge. Για να ανοίξετε τη
Βοήθεια, επιλέξατε Βοήθεια>Βοήθεια WinMerge ή πιέσατε F1 στο παράθυρο του
WinMerge. Στη γραμμή εντολής, εκτελέσατε το WinMerge με την παράμετρο
βοηθείας /?.

Μπορείτε επίσης να μελετήσετε τη Βοήθεια του WinMerge σε μορφή HTML στη
διεύθυνση http://winmerge.org/docs/manual/.

Υποστήριξη Συμπιεσμένων Αρχείων
===============================
Το WinMerge χρησιμοποιεί το Ελευθέρου Κώδικα συμπιεστικό/αποσυμπιεστικό
εργαλείο 7-Zip (http://www.7-zip.org) για υποστήριξη συμπιεσμένων αρχείων.
Συνιστούμε την εγκατάσταση της εφαρμογής 7-Zip, με μεταφορά και εκτέλεση
του αρχείου εγκαταστάσεως του αρθρώματος 7-Zip από τη διεύθυνση
http://winmerge.org/downloads/.

Εάν δεν μπορείτε να εγκαταστήσετε το εργαλείο 7-Zip για οποιονδήποτε λόγο,
μπορείτε να χρησιμοποιήσετε το αρχείο εγκαταστάσεως του αρθρώματος ώστε να
εγκαταστήσετε μόνο τα απαιτούμενα αρχεία για υποστήριξη συμπιεσμένων αρχείων.
Δείτε το λήμμα της Βοηθείας, «7-Zip και υποστήριξη συμπιεσμένων αρχείων» για
λεπτομέρειες.

Υποστήριξη του WinMerge
=======================
Απορίες ή προτάσεις για το WinMerge; Ένα καλό σημείο εκκινήσεως είναι ο
πίνακας ανακοινώσεων της κοινότητας του WinMerge στη διεύθυνση
http://forums.winmerge.org/. Οι δημιουργοί διαβάζουν και απαντούν συχνά
σε ερωτήματα σε αμφότερα τα forum (ομάδες συζητήσεων). Χρησιμοποιείτε το
forum Ανοικτής Συζητήσεως για γενικά θέματα του WinMerge, όπως απορίες
σχετικά με τη χρήση. Χρησιμοποιείτε το forum Δημιουργών για θέματα
προγραμματισμού του WinMerge.

Προγραμματιστικά Σφάλματα (Bugs) και Αιτήσεις για επί πλέον Δυνατότητες
=======================================================================
Εάν κάποιο θέμα δεν επιλυθεί στα forum του WinMerge, ελέγξατε τα πρωτόκολα
(trackers) του έργου: πηγαίνετε στη διεύθυνση http://project.winmerge.org/,
και επιλέξατε κάποια παραπομπή στις επιλογές υπό τον τίτλο Trackers, όπως
Bugs και Feature Requests, όπου μπορείτε να ανασκοπήσετε ή να υποβάλετε
θέματα.

Εάν υποβάλετε κάποιο προγραμματιστικό σφάλμα, παρακαλούμε συμπεριλάβατε τον
αριθμό εκδόσεως του WinMerge στην αναφορά σας. Μπορείτε να δημιουργήσετε ένα
αρχείο καταγραφής ρυθμίσεων επιλέγοντας Βοήθεια>Ρυθμίσεις. Παρακαλούμε
επισυνάψατε αυτό το αρχείο καταγραφής ρυθμίσεων στην αναφορά προγραμματιστικού
σφάλματος· περιέχει πλήθος χρησίμων πληροφοριών για προγραμματιστές.


- Οι Δημιουργοί του WinMerge


 	  	 
